شاعیر و ڕوناکبیر-شێخ سه‌لام عازه‌بانی

.
(شێخ سه‌لام عازه‌بانی کوڕی شێخ ئه‌حمه‌د کوڕی شێخ عه‌بدالکریم )ه‌ له‌ ساڵی 1892 لەگوندی عازەبان هاتۆتە دونیاوه‌، له‌ته‌مه‌نی منداڵیدا منداڵێکی هوشیار بووه‌ و هه‌ر لە ته‌مه‌نی شەش ساڵییەوە هەموو نووسراوێکی فارسی خوێندۆتەوە. له‌پاش مردنی باوکی له‌لایه‌ن خاڵه‌کانیه‌وه‌ هاوکاری و پشتگیری زۆری لێ ده‌که‌ن بۆ خوێندن و بۆ هه‌مان مه‌به‌ست (خاڵۆ والی به‌گی میره‌دێ) شێخ سه‌لام ده‌باته‌ گوندی قلیجه‌، له‌وێ زیاتر په‌ره‌ به‌خوێندن ده‌دات به‌تایبه‌تی له‌بواری فارسیدا.
دواتر چه‌ند جێگایه‌کی تر گه‌ڕاوه‌ بۆ درێژه‌دان به‌خوێندن، دواتر چۆته‌ سلێمانی و تا ساڵی 1915 لەسلێمانی خوێندوویەتی، شێخ سەلام مەلایەتی خوێندووە.
له‌ساڵی 1922 بووه‌ به‌ مدیری ئه‌وراقی عه‌سکه‌ریی. شێخ سه‌لام له‌ شۆڕشه‌که‌ی شێخ مه‌حموددا به‌شداری کردووه‌ و لەساڵی 1924 کراوەبه‌ قازی هەڵەبجە ساڵێک دواتر واته‌ له‌ساڵی 1925دا کراوەبه‌ قازی سلێمانی.
له‌ساڵی 1928 دا له‌گه‌ڵ چه‌ند که‌سێکی تردا کۆمه‌ڵه‌یه‌کی نهێنی به‌ناوی (کۆمه‌ڵه‌ی زه‌رده‌شت) دروست ئه‌که‌ن که‌ مه‌ڵبه‌نده‌که‌یان شاری (سنه‌) ئه‌بێت.
له‌ساڵی 1930 به‌هۆی ده‌نگ و هه‌رای ڕۆژی ڕه‌شی ئه‌یلولی سلێمانی، له‌گه‌ڵ سێ هاوڕێی تریدا ڕاده‌که‌ن و ده‌چنه‌ لای (شێخ مه‌حمود) له‌ (پیران).
ساڵی 1932 ده‌بێته‌ چاودێری ڕێگای (پێنجوێن).
ساڵی 1944-1945 ته‌عین ده‌کرێت به‌ مه‌ئموری ناوچه‌ی پشده‌ر، دواتر 1948-1949 به‌هه‌مان وه‌زیفه‌ ده‌چێته‌ هه‌ڵه‌بجه‌ و ساڵی(1951 )یش هه‌ر بۆ هه‌مان وه‌زیفه‌ ده‌چێته‌ (هه‌ولێر).
شێخ سەلامی شاعیری نیشتیمانپەروەری کورد لەساڵی 1959 لەگوندی (دۆلان)ی سەربە ناوچەی قەرەداغ کۆچی دوای کردوە و لەگردی سەیوانی شاری سلێمانی بەخاک سپێردراوە.

شێخ سەلام باشتر بناسە

شێخ {سە لام} ی شاعیر یە کێکە  لەو شاعیرە پایەبڵندانەی کورد کە هەمیشە ئەستێرەیەکی درەوشاوەی ئاسمانی شەوەزەنگی کوردستانە و هۆنراوەکانی هەمیشە بوەتە ویردی سەرزاری هەموو کوردێکی دڵسۆز و نیشتمان پەروەر.
ناوی تەواوی: سەلام کوڕی شێخ ئەحمەد شێخ عبدالکریم کوری شێخ محمد لەساداتی عازەبان لە ناوچەی وارماوای پارێزگای هەڵەبجەیە.
لەدایک بوون: بەپێی شعرێک کە باوکی لەکاتی هاتنەدنیایا نوسیویەتی ساڵی1892-1310ه لەدێی عازەبانی ناوبراو دا هاتوەتە دنیاوە شعرەکەش:
بشمار حساب کن ای رفیق من تو-غریق-
تاریخ ولادت - سەلام-می‌شود تحقیق

ڕەگەز: بەپێی شەجەرەیەک کەئێستا لەلامە ئێمە سەیدین وە لە نەوەی حەسەنی کوڕی ئەبی تاڵبین وە بەچەن پشتێک ئەچینە سەر ساداتی نەهریە.
end
ناو : شێخ سەلام عازەبانی کوڕی شێخ ئەحمەد کوڕی شێخ عەبدولکەریم
ناسناو : ؟
ڕێکەوتی لەدایکبوون : ۱۸۹۲ز.
ڕێکەوتی مردن : ۱۹٥۹.
تەمەن : ٦۷ ساڵ
شوێنی لەدایکبوون : گوندی عازەبان ناوچەی وارماوای پارێزگای هەڵەبجە.
شوێنی مردن : گوندی دۆلان سەر بە ناوچەی قەرەداغ
end
